<html lang="pl">
<head>
<meta charset="UTF-8" name="viewport" content="width=device-width, initial-scale=1">
<link rel="stylesheet" href="tlo.css">

</head>
<body>


<div class=tlo>  

<div class=ram>

<div class=nag><a class="btn" href="index.html">Strona główna</a></div>

<div class=bar>
               <div class=bar2>Menu</div>
               <div class=bar3>

<a class="btn" href="formulaż.html">

  Formularz
</a>
<a class="btn" href="Muzyka.html">

  Muzyka
</a>
<a class="btn" href="lista.html">

  <br/>Lista
</a>

<a class="btn" href="Kalkulator.html">

   <br/>Kalkulator

</a>

<a class="btn" href="tabela.html">

   <br/>Tabela
</a>

</div>
</div>
<div class=tekst>
Piękny słoneczny dzień. Wtorek, godzina 8:00. W mieszkaniu unosi się zapach parzonej przeze mnie kawy, wypijam ją na balkonie w towarzystwie czerwonych pelargonii i mojego szaro-burego dachowca Felka. Doskonale jest siedzieć i myśleć, że nie muszę jechać dziś do firmy. Zostało mi tylko kilka faktur do wypełnienia przy komputerze, ale zostawiam to na później. Wiem też, że niezdrowo jest nie jadać śniadań i pić kawę na pusty żołądek, ale praktykuję to już od kilku miesięcy. Od tygodnia też się nie golę, wyglądam super z mocniejszym zarostem na twarzy. Zapatrzony na nową sąsiadkę, która z niemałym trudem wyprowadza swojego postawnego labradora na spacer uśmiecham się do swoich myśli. Jeszcze nie dziś, ale może jutro podejdę i zagadam. Może da się zaprosić na wspólną kawę i ciastko na moim balkonie. Ostatnio spotkałem ją przy kasie w sklepie zoologicznym. Z reguły zakupy dla Felka robię w sklepie zoologicznym online, jednakże nie mogłem się wtedy oprzeć pokusie przyjrzenia się jej z bliska. Stanąłem za nią w kolejce jednak nawet się nie obejrzała . Gorączkowo szukała czegoś w torebce, zapewne portfela. Zapłaciła i wybiegła szybciej niż  się spodziewałem. Przez witrynę dojrzałem, że spieszyła się na tramwaj. Wsiadła i pojechała a mi przyszło zapłacić za karmę 2 razy drożej niż w Internecie. Znowu śmieję się z samego siebie. Felek patrzy na mnie jak na idiotę. I ma trochę racji. Kubek jest już pusty więc czas na tradycyjną rundkę po osiedlu: po gazetę, bułki i jogurt. Może jeszcze coś na obiad, bo lodówka świeci pustkami. Zastanawiam się, gdzie podziały się moje klucze od domu. Wczoraj wróciłem do domu dosyć późno na wpół śpiąco rzuciłem je nieuważnie na łóżko. Wygrzebałem je szybko i wychodzę. Zawsze po wyjściu z mieszkania i naciśnięciu przycisku windy wracam się, aby sprawdzić czy na pewno zamknąłem dobrze drzwi. Jeszcze nie zdarzyło się bym tego nie zrobił, ale i tak nieustannie sprawdzam. Gdy wychodzę z klatki chodowej uderza mnie fala ciepła. Tak, to będzie upalny dzień. W pierwszej kolejności idę po gazetę standardowo spędzając pół godziny na pogaduchach z panią z kiosku. Przemiła starsza kobieta, która wie dosłownie wszystko o wszystkich z okolicy. Nie kojarzę ludzi tak dobrze, ale dzięki niej wiem już kto z kim, dlaczego i jak długo. Kiedy już dowiem się najgorętszych plotek idę dalej do piekarni. Lubię tam chodzić, bo zawsze ładnie pachnie świeżym pieczywem. Kupuję trzy bułki i kieruję się do osiedlowego marketu. Po drodze mijam szkołę podstawową świecącą pustkami, bo w końcu wakacje, a także pocztę i sklep zoologiczny. Zaglądam do środka czy nie ma tam cudownej właścicielki labradora, po czym stwierdzam, że nie ma i zawiedziony skręcam na chodnik prowadzący do marketu. Szybkie zakupy i 15 minut w kolejce przy kasie. Dobrze, że chociaż mają klimatyzację. Wracając do domu spotykam jeszcze kolegę z siłowni i rozmawiamy chwilę. Ostatecznie umawiamy się na piwo wieczorem i uciekamy przed narastającym upałem. Zlany potem i z mroczkami w oczach wchodzę do windy, dopiero po chwili dochodzi do mnie, że stoję obok ślicznej sąsiadki. Uśmiecham się zmieszany, lecz zanim zdążyłem powiedzieć cokolwiek drzwi windy się rozsunęły i musiałem wysiadać. Cóż za niefart! Ale nie ma tego złego… jutro na pewno się uda!

</div>
<div class=foot>Stopka</div>
</div>
</div>
</body>
</html>
